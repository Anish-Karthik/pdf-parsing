
[
  {
    "description": "விலங்குத் தோலால் இழுத்துக் கட்டப்பட்ட கருவி எது?",
    "options": [
      "a) உடுக்கை",
      "b) குடமுழா",
      "c) பறை",
      "d) முழவு"
    ],
    "answer": [
      "C"
    ],
    "additional_context": "விலங்குத் தோலால் இழுத்துக் கட்டப்பட்ட ஒரு இசைக்கருவி பறையாகும். பழங்காலத்தில் செய்திகளைத் தெரிவிக்கக் கோட்பறையை முழக்கினர். பகைவர்களின் ஆநிரையைக் கவரச் செல்லும்போது ஆகோட்பறையை முழக்குவர். இக்காலத்தில் இது தப்பு என்னும் பெயரில் வழங்கப்படுகிறது. இதனை முழக்கிக்கொண்டு ஆடும் ஆட்டம் தப்பாட்டம் என்று அழைக்கப்படுகிறது."
  },
  {
    "description": "மத்து + தளம் = _______  என்று ஆகியது என்கிறார் அடியார்க்கு நல்லார்.",
    "options": [
      "a) யாழ்",
      "b) வீணை",
      "c) மத்தளம்",
      "d) முரசு"
    ],
    "answer": [
      "C"
    ],
    "additional_context": "மத்து என்பது ஓசையின் பெயர். இசைக்கருவிகளுக்கு எல்லாம் தளம் அடிப்படை ஆகும். மத்து + தளம் = மத்தளம் என்று ஆகியது என்கிறார் அடியார்க்கு நல்லார். மத்தளத்தின் நடுப்பகுதி பெருத்தும் கடைப்பகுதி சிறுத்தும் காணப்படும். மரத்தால் செய்யப்பட்டிருக்கும் இதன் வாய்ப்பகுதி வளையங்களில் தோல் இழுத்துக் கட்டப்பட்டிருக்கும். இக்கருவி இரண்டு கைகளாலும் இசைக்கப்படுகிறது. ஆகவே இதனை முதற்கருவி என்பர். தஞ்சை பெரிய கோயில் கல்வெட்டில் கோயிலுக்கு நியமிக்கப்பட்ட இசைக்கலைஞர்களுள் கொட்டி மத்தளம் வாசிப்பவர் ஒருவரும் இருந்தார் என்பர்."
  },
  {
    "description": "படைமுரசு, கொடைமுரசு, மணமுரசு என்று மூன்று வகையான முரசுகள் பழந்தமிழ் நாட்டில் புழக்கத்தில் இருந்தன. இதனை எந்த இலக்கியம் குறிப்பிடுகிறது?",
    "options": [
      "a) சிலப்பதிகாரம்",
      "b) திருக்குறள்",
      "c) புறநானூறு",
      "d) நாச்சியார் திருமொழி"
    ],
    "answer": [
      "A"
    ],
    "additional_context": "தமிழர்கள் போர்த் துணையாகக் கொண்ட கருவிகளுள் முதன்மையானது முரசு ஆகும். படைமுரசு, கொடைமுரசு, மணமுரசு என்று மூன்று வகையான முரசுகள் பழந்தமிழ் நாட்டில் புழக்கத்தில் இருந்தன. தமிழ் மக்களிடம் முப்பத்தாறு வகையான முரசுகள் வழக்கத்தில் இருந்ததாகச் சிலப்பதிகாரம் குறிப்பிடுகிறது. மாக்கண் முரசம் என்று மதுரைக் காஞ்சி குறிப்பிடுகிறது."
  },
  {
    "description": "காலத்தை அறிவிக்க பயன்படுத்தப்பட்ட முழவு எது?",
    "options": [
      "a) மண்ணமை முழவு",
      "b) நாழிகை முழவு",
      "c) காலை முழவு",
      "d)  b மற்றும் c"
    ],
    "answer": [
      "D"
    ],
    "additional_context": "ஒரே முகத்தையுடைய முரசு வகையைச் சேர்ந்தது முழவு. ஒரு பெரிய குடத்தின் வாயில் தோலை இழுத்துக் கட்டப்பட்ட கருவியாகும். இத்தோலில் ஒருவகை பசை மண்ணைத் தடவி முழக்குவர். மண்ணமை முழவு எனப் பொருநராற்றுப்படையில் இடம் பெற்றுள்ளது. காலத்தை அறிவிக்க நாழிகை முழவு, காலை முழவு ஆகியவை பயன்படுத்தப்பட்டன."
  },
  {
    "description": "பேரியாழ், செங்கோட்டியாழ் போன்றவை எந்த இசைக்கருவியின் வகைகள்?",
    "options": [
      "a) வீணை",
      "b) யாழ்",
      "c) குழல்",
      "d) பறை"
    ],
    "answer": [
      "B"
    ],
    "additional_context": "வேட்டுவர் இறுகக் கட்டிய தங்கள் வில் நாணில் இருந்து எழும் ஓசையை உணர்ந்தனர். வில்லைப் போன்ற வளைவு உடையதும் நரம்புகளால் ஆனதும் விரலால் வருடக் கூடியதுமான கருவி ஒன்றை உருவாக்கினார். இதன் அடிப்படையில் உருவான கருவியே யாழ் ஆகும். பேரியாழ், செங்கோட்டியாழ் போன்றவை மிகப் பழமையானவை. யாழின் வகைக்கு ஏற்ப அதில் இருக்கும் நரம்புகளின் எண்ணிக்கை வேறுபடுகிறது. இருபத்தொரு நரம்புகளைக் கொண்டது பேரியாழ், பத்தொன்பது நரம்புகளைக் கொண்டதாக மீன் வடிவில் அமைந்தது மகரயாழ், பதினான்கு நரம்புகளைக் கொண்டது சகோடயாழ். யாழின் வடிவமே மெல்லமெல்ல மாற்றமடைந்து பிற்காலத்தில் வீணையாக உருமாறியது என்பர்."
  }
]
