
[
  {
    "description": "காந்தியடிகள் எந்த ஊரில் சுற்றுப்பயணம் மேற்கொண்ட போது வெளிநாட்டுப் பொருள்களால் அலங்கரிக்கப்பட்ட வீடுகள் பற்றி அவர் கவலை தெரிவித்தார்?",
    "options": [
      "மதுரை",
      "சென்னை",
      "காரைக்குடி",
      "குற்றாலம்"
    ],
    "answer": "C",
    "additional_context": "காந்தியடிகள் ஒருமுறை காரைக்குடியைச் சுற்றியுள்ள ஊர்களில் சுற்றுப்பயணம் செய்தார். அப்போது கானாடுகாத்தான் என்னும் ஊரில் அன்பர் ஒருவர் வீட்டில் தங்கி இருந்தார். அந்த வீடு மிகவும் ஆடம்பரமாக இருந்தது. வீட்டில் எங்குப் பார்த்தாலும் வெளிநாட்டு அலங்காரப் பொருள்கள் நிறைந்து இருந்தன. காந்தியடிகள் அந்த அன்பரிடம், \"உங்கள் வீட்டை வெளிநாட்டுப் பொருள்களால் அழகு செய்து இருக்கிறீர்கள். அதற்குச் செலவு செய்த பணத்தில் பத்தில் ஒரு பங்கு பணத்தை என்னிடம் கொடுத்தால் போதும். இதைவிட அழகாகச் செய்துவிடுவேன்\" என்று கூறினார். அதனைக் கேட்டு, அன்பர் தலைகுனிந்தார். அந்த வீட்டுக்குக் காந்தியடிகள் மறுமுறை வந்தபோது அங்கே வெளிநாட்டுப் பொருள்கள் ஒன்றுகூட இல்லை. காந்தியடிகள் மகிழ்வுடன் அவரைப் பாராட்டினார்."
  },
  {
    "description": "காந்தியடிகளின் வேட்டி-துண்டு உடை மாற்றம் எந்த நிகழ்வால் ஏற்பட்டது?",
    "options": [
      "சென்னைப் பொதுக்கூட்டத்தில் பாரதியாரைச் சந்தித்தது",
      "மதுரை மீனாட்சி அம்மன் கோவிலுக்குச் செல்லும் வழியில் எதிர்கொண்ட தடைகள்",
      "மதுரைக்குச் செல்லும் ரயிலில் பார்த்த மக்களின் உடைநிலை",
      "குற்றால அருவியில் நீராடச் செல்லும் வழியில் எதிர்கொண்ட தடைகள்"
    ],
    "answer": "C",
    "additional_context": "1921 ஆம் ஆண்டு செப்டம்பர் மாதத்தில் காந்தியடிகள் தமிழ்நாட்டிற்கு வந்தார். அப்போது புகைவண்டியில் மதுரைக்குச் சென்றார். செல்லும் வழியில் பெரும்பாலான மக்கள் இடுப்பில் ஒரு துண்டு மட்டுமே அணிந்து இருப்பதைக் கண்டார். அப்போது காந்தியடிகள் நீளமான வேட்டி, மேல்சட்டை, பெரிய தலைப்பாகை அணிவதை வழக்கமாகக் கொண்டிருந்தார். பெரும்பாலான இந்தியர்கள் போதிய உடைகள் இல்லாமல் இருக்கிறார்கள். தான் மட்டும் இவ்வளவு துணிகளை அணிவதா? என்று சிந்தித்தார். அன்றுமுதல் வேட்டியும் துண்டும் மட்டுமே அணியத் தொடங்கினார். அவரது தோற்றத்தில் மிகப்பெரிய மாற்றத்தை ஏற்படுத்திய பெருமை தமிழ்நாட்டுக்கு உண்டு. அந்தக் கோலத்திலேயே தம் வாழ்நாள் முழுவதும் இருந்தார். உலகம் போற்றிய எளிமைத் திருக்கோலம் இதுவாகும்."
  },
  {
    "description": "காந்தியடிகள் தமிழ்மொழி மீது கொண்ட பற்றை எந்த நிகழ்வு உறுதிப்படுத்துகிறது?",
    "options": [
      "1919 ஆம் ஆண்டு சென்னையில் ரௌலட் சட்ட எதிர்ப்புப் போராட்டத்தில் பாரதியாரைச் சந்தித்தது",
      "தமிழ்க் கையேட்டைப் படித்து ஆர்வம் கொண்டது",
      "மதுரை மீனாட்சி அம்மன் கோவிலுக்குச் செல்லும் வழியில் எதிர்கொண்ட தடைகள்",
      "1937 ஆம் ஆண்டு சென்னை இலக்கிய மாநாட்டில் உ.வே.சாமிநாதரின் உரையைக் கேட்டது"
    ],
    "answer": "D",
    "additional_context": "காந்தியடிகள் தமக்கும் தமிழுக்கும் உள்ள தொடர்பைப் பற்றிப் பலமுறை கூறியுள்ளார். தென்னாப்பிரிக்காவில் வாழ்ந்த காலத்தில் தமிழ்மொழியைக் கற்கத் தொடங்கியதாகக் கூறியுள்ளார். ஜி.யு.போப் எழுதிய தமிழ்க்கையேடு தம்மைக் கவர்ந்ததாகவும் குறிப்பிட்டு உள்ளார். திருக்குறள் அவரைப் பெரிதும் கவர்ந்த நூலாகும். 1937 ஆம் ஆண்டு சென்னையில் இலக்கிய மாநாடு ஒன்று நடைபெற்றது. அம்மாநாட்டுக்குக் காந்தியடிகள் தலைமை வகித்தார். உ.வே.சாமிநாதர் வரவேற்புக்குழுத் தலைவராக இருந்தார். உ.வே.சாமிநாதரின் உரையைக் கேட்ட காந்தியடிகள் மகிழ்ந்தார். \"இந்தப் பெரியவரின் அடி நிழலில் இருந்து தமிழ் கற்க வேண்டும் என்னும் ஆவல் உண்டாகிறது\" என்று கூறினார் காந்தியடிகள்."
  },
  {
    "description": "காந்தியடிகள் தமிழ்நாட்டில் எந்த ஊரில் எல்லா மக்களுக்கும் கோவிலுக்குள் நுழைய அனுமதி இல்லாததால் கோவிலுக்குள் செல்ல மறுத்து விட்டார்?",
    "options": [
      "மதுரை",
      "திருச்செந்தூர்",
      "திருவண்ணாமலை",
      "சிதம்பரம்"
    ],
    "answer": "A",
    "additional_context": "காந்தியடிகள் ஒருமுறை மதுரையில் தங்கி இருந்தார். மீனாட்சி அம்மன் கோவிலுக்குச் சென்று வரலாம் என்று தலைவர்கள் அவரை அழைத்தனர். \"அந்தக் கோவிலுக்குள் செல்ல எல்லா மக்களுக்கும் அனுமதி உண்டா?\" என்று காந்தியடிகள் கேட்டார். அங்கு இருந்தவர்கள் \"இல்லை\" என்றனர். \"அப்படியானால் அங்கே வரமாட்டேன்\" என்று கூறிவிட்டார். பல ஆண்டுகளுக்குப் பிறகு அந்தக் கோவிலுக்குள் செல்ல அனைவருக்கும் உரிமை உண்டு என்று அறிவிக்கப்பட்டது. அதன் பிறகு மதுரைக்கு வந்த போதுதான் காந்தியடிகள் மீனாட்சி அம்மன் கோவிலுக்குள் சென்றார்."
  },
  {
    "description": "காந்தியடிகள் குற்றால அருவியில் நீராட மறுத்து விட்டதற்கான காரணம் என்ன?",
    "options": [
      "அருவிக்குச் செல்லும் வழியில் ஒரு கோவில் இருந்தது",
      "அருவிக்குச் செல்லும் வழியில் மக்கள் கூட்டம் அதிகமாக இருந்தது",
      "அவர் குளிப்பதில் ஆர்வம் இல்லாமல் இருந்தார்",
      "அருவி நீர் குளிர்ச்சியாக இருந்தது"
    ],
    "answer": "A",
    "additional_context": "இதே போன்ற நிகழ்ச்சி குற்றாலத்திலும் நடைபெற்றது. குற்றால அருவியில் நீராட அனைவருக்கும் உரிமை அளிக்கப்பட்டு இருந்தது. ஆனால், அருவிக்குச் செல்லும் வழியில் ஒரு கோவில் இருந்தது. அதன் வழியாகச் செல்ல ஒருசாராருக்குத் தடை இருந்தது. எனவே அனைவரும் அருவியில் நீராட முடியாத நிலை இருந்தது. அதனை அறிந்த காந்தியடிகள் குற்றால அருவியில் நீராட மறுத்துவிட்டார். மனிதர்களிடம் உயர்வு தாழ்வு பாராட்டக் கூடாது என்பதில் காந்தியடிகள் உறுதியாக இருந்ததை இதன்மூலம் அறிய முடிகிறது."
  }
]
