
[
  {
    "description": "“சாற்றினான், உறுபயன்”  என்ற சொற்களை  எந்த வகைச் சொற்களாகப் பிரிப்பது சரியானது?",
    "options": [
      "திரிசொல், பெயர், திரிசொல், உரி",
      "இயற்சொல், வினை, திரிசொல், உரி",
      "திரிசொல், வினை, திரிசொல், உரி",
      "திரிசொல், பெயர், இயற்சொல், உரி"
    ],
    "answer": [
      "C"
    ],
    "additional_context": "இலக்கண முறைப்படி பெயர்ச்சொல், வினைச்சொல், இடைச்சொல், உரிச்சொல் எனச் சொற்கள் நான்கு வகைப்படும் என்பதை முன் வகுப்பில் கற்றீர்கள். அதேபோல் இலக்கிய வகையில் சொற்களை இயற்சொல், திரிசொல், திசைச்சொல், வடசொல் என நான்கு வகையாகப் பிரிக்கலாம். \n\nவங்கூழ், அழுவம், சாற்றினான், உறுபயன் ஆகிய சொற்களைக் கவனியுங்கள். \nஇச்சொற்கள் இலக்கியங்களில் பயின்று வரும் சொற்களாகும். இவை முறையே காற்று, கடல், சொன்னான், மிகுந்த பயன் எனப் பொருள் தரும். இவ்வாறு கற்றோர்க்கு மட்டுமே விளங்குபவையாகவும் இலக்கியங்களில் மட்டுமே பயின்று வருபவையாகவும் அமையும் சொற்கள் திரிசொற்கள் எனப்படும்."
  },
  {
    "description": "“கப்பல்” என்ற பொருளைக் குறிக்கும் பல சொற்கள் இருந்தால் அதை எவ்வாறு வகைப்படுத்துவோம்?",
    "options": [
      "பல பொருள் குறித்த ஒரு திரிசொல்",
      "ஒரு பொருள் குறித்த பல திரிசொற்கள்",
      "திசைச்சொற்கள்",
      "இயற்சொற்கள்"
    ],
    "answer": [
      "B"
    ],
    "additional_context": "திரிசொற்களை ஒரு பொருள் குறித்த பல திரிசொற்கள் எனவும், பல பொருள் குறித்த ஒரு திரிசொல் எனவும் இருவகைப்படுத்தலாம். \nவங்கம், அம்பி, நாவாய் - என்பன கப்பல் என்னும் ஒரே பொருளைத் தருவதால் ஒரு பொருள் குறித்த பல திரிசொற்கள் என்பர்."
  },
  {
    "description": "“இதழ்” என்ற சொல் எந்த வகைச் சொல் என்று கருதுகிறீர்கள்?",
    "options": [
      "இயற்சொல், பல பொருள் குறித்தது",
      "திரிசொல், பல பொருள் குறித்தது",
      "திசைச்சொல், பல பொருள் குறித்தது",
      "வடசொல், பல பொருள் குறித்தது"
    ],
    "answer": [
      "B"
    ],
    "additional_context": "திரிசொற்களை ஒரு பொருள் குறித்த பல திரிசொற்கள் எனவும், பல பொருள் குறித்த ஒரு திரிசொல் எனவும் இருவகைப்படுத்தலாம். \nஇதழ் என்னும் சொல் பூவின் இதழ், உதடு, கண்ணிமை, பனையேடு, நாளிதழ் ஆகிய பல பொருள்களைத் தருவதால் பல பொருள் குறித்த ஒரு திரிசொல் என்பர்."
  },
  {
    "description": "“சாவி, சன்னல்” போன்ற சொற்கள் எந்த வகைச் சொற்கள்?",
    "options": [
      "இயற்சொற்கள்",
      "திசைச்சொற்கள்",
      "வடசொற்கள்",
      "திரிசொற்கள்"
    ],
    "answer": [
      "B"
    ],
    "additional_context": "சாவி, சன்னல், பண்டிகை, இரயில் முதலிய சொற்கள் தமிழில் வழக்கில் இருந்தாலும் இவை தமிழ்ச்சொற்கள் அல்ல. பிறமொழிகளில் இருந்து வந்து தமிழில் வழங்கி வருபவையாகும். இவ்வாறு வடமொழி தவிர, பிற மொழிகளில் இருந்து வந்து தமிழில் இடம்பெறும் சொற்கள் திசைச்சொற்கள் எனப்படும்."
  },
  {
    "description": "“விடம்” என்ற சொல் எந்த வகை வடசொல்?",
    "options": [
      "தற்சமம்",
      "தற்பவம்",
      "இயற்சொல்",
      "திசைச்சொல்"
    ],
    "answer": [
      "B"
    ],
    "additional_context": "வருடம், மாதம், கமலம், விடம், சக்கரம் முதலிய சொற்கள் தமிழில் வழக்கில் இருந்தாலும் இவை தமிழ்ச்சொற்கள் அல்ல. இவை வடமொழி எனப்படும் சமஸ்கிருத மொழிச்சொற்கள் ஆகும். இவ்வாறு வடமொழியிலிருந்து வந்து தமிழில் இடம்பெறும் சொற்கள் வடசொற்கள் எனப்படும். \nவடசொற்களைத் தற்சமம், தற்பவம் என இருவகையாகப் பிரிப்பர். \nகமலம், அலங்காரம் என வடமொழியில் இருப்பது போன்றே தமிழில் எழுதுவதைத் தற்சமம் என்பர். லக்ஷ்மி என்பதை இலக்குமி என்றும், விஷம் என்பதை விடம் என்றும் தமிழ் எழுத்துகளால் மாற்றி எழுதுவதைச் தற்பவம் என்பர்."
  }
]
